# Visual Studio

У програмском језику C можеш програмирати на рачунарским системима различитих архитектура, са различитим оперативним системима у мноштву интегрисаних развојних окружења *(енгл. IDE - Integrated Development Environment)*. Како је Microsoft Visual Studio препоручено развојно окружење у плану наставе и учења за наставни предмет **Програмирање**, у наставку ће биће описан поступак за његово преузимање и инсталацију, као и његови основни елементи.

Преузимање и инсталација интегрисаног развојног окружења Microsoft Visual Studio прилично је једноставна и интуитивна. Visual Studio Community је потпуно бесплатно интегрисано развојно окружење намењено појединцима и студентима, као и програмерима који развијају софтвер отвореног кôда. Да би га преузео са интернета, потребно је посетиш [visualstudio.microsoft.com/downloads/](https://visualstudio.microsoft.com/downloads/) и кликнеш на дугме `Free download` које се налази испод наслова `Community`.

Када се преузимање заврши, потребно је да покренеш преузети инсталер и кликнеш `Continue`.

По преузимању неопходних инсталационих фајлова, приказаће се прозор за одабир радних пакета *(енгл. Workloads)*. За програмирање у програмском језику C неопходно је да одабереш радни пакет `Desktop development with C++`, па након тока кликнеш на дугме `Install`.

Преузимање додатних података са интернета може потрајати. По завршетку инсталације и покретања интегрисаног радног окружења појавиће се прозор за пријаву. Можеш се пријавити са било којим Microsoft налогом или прескочити пријаву кликом на `Not now, maybe later`, а можеш одабрати и основна подешавања и боје окружења. Након тога кликни на `Start Visual Studio`. Ови кораци били су неопходни само приликом првог покретања.

Следеће кораке често ћеш понављати. Одабери опцију `Create a new project`,

па `Empty project`,

унеси име пројекта (остала два поља аутоматски се попуњавају),

У `Solution explorer` секцији, десним кликом на `Source files`, одабери опцију `Add`, па кликни на `New Item`. У овом кораку у пројекат се додаје датотека у којој се пише изворни програм. Треба кликнути на C++ File (.cpp), а у пољу Name унети жељено име, обавезно са екстензијом .c, на пример Source.c, и кликнути на дугме Add.

Окружење је спремно за рад и унос програма.

Опције за покретање, компајлирање и дебаговање унетих програма налазе се у главном менију под ставкама Build и Debug, а поруке које систем шаље програмеру појављују се испод простора за унос програма у секцији Output.



